## Új GitHub repó

Hozz létre egy új, teljesen üres repót a githubon (ne legyen README!).

Ha üres a repó, a GitHub egy kis segítséget ad, hogyan tudod összekötni a lokális repóddal.

Először is választhatsz, hogy HTTPS vagy SSH protokollon szeretnéd-e használni a kapcsolatot. Most használjuk az SSH-t. Láthatod, hogy ennek megfelelően kicsit megváltozik a távoli repó címe.

Ami most nekünk fontos, az a `git remote add origin` kezdetű parancs, ami hozzáadja gépeden/workspace-edben lévő repódhoz a GitHubon lévő távoli repót, `origin` néven. Ezt másold be a terminálba, és futtasd le.
